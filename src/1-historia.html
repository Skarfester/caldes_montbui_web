<!DOCTYPE html>
<html lang="ca">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>Història - El municipi · Caldes de Montbui</title>
	<meta name="description" content="Història del municipi">
    <link rel="stylesheet" type="text/css" href="css/estils.css">
</head>
<body>
	<include src="_cap.html" locals='{
        "text": "Municipi / Història",
		"classe": "molles"
    }'></include>
	<main>
		<article>
			<h1>Història</h1>
			<picture>
				<source media="(max-width: 690px)" srcset="img/caldes_historia.jpg?as=avif&height=250" type="image/avif">
				<source srcset="img/caldes_historia.jpg?as=avif" type="image/avif">
				<img class="pano" src="img/caldes_historia.jpg" alt="Foto antiga de Caldes" width="800" height="370">
			</picture>
			<p>La presència humana en el territori que actualment ocupa Caldes de Montbui es remunta al Neolític, a l'any 3500 aC. Els primers pobladors agrícoles vivien dispersos a la vall i van acabar coexistint amb poblats ibèrics, dels quals es conserva la Torre Roja.</p>
			<p>Els conqueridors romans van fundar una estació balneària, al voltant de la qual es va desenvolupar el nucli urbà Aquae Calidae. Ho van realitzar aprofitant fonts naturals d'aigua calenta que brollaven des de les capes freàtiques del subsòl. La temperatura de l'aigua sortint era d'uns 74 graus. Es va iniciar així un període de prosperitat, del qual les famoses termes en són una mostra, ja que van començar a ser visitades per forasters que venien per curar-se algunes malalties o per passar una estona de lleure. Aquestes termes són les que millor es conserven de tota la península Ibèrica.</p>
			<p>A l'edat mitjana, el municipi es va consolidar com a important centre comarcal i des de principis del segle xii va tenir un mercat setmanal.</p>
			<p>Entre els segles xiii i XIV, Caldes, que va començar a denominar-se "de Montbui" per la seva proximitat als barons dels senyors Montbui, es va convertir en un prestigiós centre comercial i menestral, amb nombroses indústries.</p>
			<p>La vitalitat de la població es va posar de manifest al llarg del segle xvi amb l'inici de diferents obres urbanes, com la construcció del nou ajuntament, la remodelació de l'hospital medieval i la construcció de la nova església parroquial.</p>
			<h2>Fets del 1714</h2>
			<p>El 14 de gener de 1714, el comandant borbònic José Carrillo de Albornoz, comte de Montemar, es va presentar davant de la vila de Caldes amb mil efectius d'infanteria i mil de cavalleria. A l'interior de la vila, els calderins retenien seixanta-vuit soldats borbònics amb els seus oficials, que havien acudit a la població per recaptar les quinzenades, un impost de Felip V per sufragar el seu exèrcit.</p>
			<p>Davant la negativa d'obrir-ne les portes, el comte de Montemar va ordenar que els minadors fessin una bretxa a la muralla durant la nit, a més de forçar els portals de Vic i d'en Bellit. Fruit de la feina nocturna, l'esvoranc obert permeté que les tropes entressin a sang i foc. Els civils que resistiren foren executats, mentre que els restants van fugir atemorits. Tot seguit, els borbònics van saquejar i incendiar Caldes, fins que no van deixar cap casa sencera.</p>
			<p>Després de les guerres dels Segadors i de Successió, Caldes va entrar en una decadència de què no es va recuperar fins després de la Guerra del Francès al segle xix.</p>
			<p>Tal com va succeir en els seus orígens, la prosperitat tornà al municipi de la mà de les aigües termals. L'impuls econòmic va acabar l'any 1880 amb l'arribada de la línia de ferrocarril de la Companyia dels Ferrocarrils de Tarragona a Barcelona i França entre Mollet-Caldes.</p>
			<p>A principis del segle xx la indústria tèxtil i l'explotació de les pedreres de granit van obrir camí a la industrialització del municipi. Però el desenvolupament industrial no va adquirir les dimensions d'altres municipis de la comarca com Terrassa, Sabadell, Mollet, o Granollers. Això va afavorir que Caldes de Montbui es convertís en una residència secundària de moltes famílies de l'àrea metropolitana de Barcelona.</p>
			<p>En els últims anys han aparegut nombroses urbanitzacions al poble. L'economia de Caldes gira al voltant de la indústria, sobretot la tèxtil i la construcció.</p>
		</article>
		<div class="altres">
			<h2>Més en aquesta secció</h2>
			<ul>
				<li><a href="1-el-municipi.html">El municipi</a></li>
				<li><a href="1-festes-tradicions.html">Festes i tradicions</a></li>
			</ul>
		</div>
	</main>
	<include src="_peu.html"></include>
</body>
</html>