<!DOCTYPE html>
<html lang="ca">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>Arqueologia - Termes romanes · Caldes de Montbui</title>
	<meta name="description" content="Dades arqueológiques de les termes">
    <link rel="stylesheet" type="text/css" href="css/estils.css">
</head>
<body>
	<include src="_cap.html" locals='{
        "text": "Termes romanes / Arqueologia",
		"classe": "molles"
    }'></include>
	<main>
		<article>
			<h1>Arqueologia</h1>
			<picture>
				<source srcset="img/arqueologia.avif" type="image/avif">
				<img src="img/arqueologia.jpg" alt="Restauració de les termes romanes" width="800" height="600">
			</picture>
			<p>El coneixement sobre el Conjunt Termal de Caldes és fragmentari. L'origen de l'ús d'aquest se situa pels volts de finals del segle II aC o inicis del segle I aC, data que ve donada per la ceràmica campaniana i l'àmfora itàlica. Es  conserven els materials dipositats en el Museu de Caldes de Montbui, els  materials més tardans corresponen als segles IV-V dC, ceràmica Sigil·lata Clara D.</p>
			<p>Es documenten diverses piscines corresponents a àmbits diferents, canals de conducció d'aigua i el sistema de desguàs de les diferents piscines que abocaven en la claveguera principal (veure fitxa del Torrent Salzer). Segons han permès documentar les diverses excavacions, s'identifiquen un total d'onze piscines, datades al segle I aC.</p>
			<p>La zona central de les termes devia ser la ubicada en l'actual plaça de la Font del Lleó i s'estendria  pels voltants, tal com ho demostren les restes aparegudes en el recinte del Balneari Broquetas: una "sudatio" o petita cambra per banys de vapor.</p>
			<p>Cal remarcar la riquesa d'inscripcions localitzades (onze en total), la majoria aparegudes al voltant de l'edifici termal, dedicades als deus com a agraïment per la curació: Apol·lo, Minerva i a la Salut.</p>
			<p>Una part de l'edifici termal es convertí en necròpolis (zona de la Capella de Santa Susanna) i durant l'Edat Mitjana (s. XIII) es construí l'Hospital de Pobres sobre les restes d'una part de les termes.</p>
			<p>D'altra banda, durant el període comprés entre els dies 9 i 17 de juny i 4 i 29 de juliol de l'any 2011, amb motiu de la millora urbanística de la zona de l'antic balneari de Can Rius, el qual incloïa el desmuntatge parcial de l'estructura arquitectònica existent corresponent a l'edificide Can Rius i l'anivellament i pavimentació de la nova plaça, es considerà necessària la realització d'un mostreig arqueològic i el seguiment i control arqueològic de les obres. Els treballs es plantejaren en tres fases d'actuacions amb l'objectiu de permetre un coneixement ràpid del subsòl en aquells punts que podien tenir cert interès `revi, per posteriorment, plantejar de manera correcta el desenvolupament del projecte d'urbanització.</p>
			<p>Fase I: Realització de 4 sondeigs a Can Rius, 2 al pàrquing del Carrer del Pont i 2 a l'interior del pati del balneari de Can Rius. Aquests mostreig va donar resultats negatius, pel que fa a restes arqueològiques, en la zona del pàrquing del Carrer del Pont, mentre que en la zona situada al pati del balneari de Can Rius, tot i que també va donar resultats negatius pel que fa a restes associades als banys termals romans o a l'antic hospital de pobres, si que es va poder documentar algunes estructures corresponents a la distribució de l'aigua durant el funcionament de Can Rius, que es podria datar entorn finals del segle XIX i principis del XX.</p>
			<p>Fase II: Seguiment i supervisió de qualsevol moviment de terres i enderrocs. Es va efectuar un rebaix d'entre 50 i 70 cm en les dues àrees afectades pel projecte i en ambdós casos els resultats del control arqueològic foren negatius, no localitzan en cap cas la presència de restes arqueològiques.</p>
			<p>Fase III: Paral·lelament a la resta d'actuacions, es feu un mostreig vertical en el parament que separa el pàrquing del carrer del Pont del conjunt de les termes romanes per tal de deixar a la vista la paret d'aquestes i poder establir els criteris de conservació. El mur estudiat forma part, com a límit de ponent, de la galeria perimetral que envolta la piscina termal de les Termes Romanes. L'estudi va constatar que el mur, construït amb la tècnica de l'opus caementicium, era una barreja de pedra, calç i terra, revestida per un primer aplacat de pedra i maó, corresponent al moment de reformes i rehabilitació que pateix a finals del s.XIX el complex termal de Can Rius. Aquest queda, alhora, revestit per un segon aplacat de totxana que escorrespondria a un segon període de reformes realitzat amb posterioritat al 1956. Finalment es podien apreciar diverses àrees de reformes del paredat final regularitzades amb un arrebossat projectat de ciment pòrtland, com a conseqüència de les diferents adequacions de caràcter urbà realitzades amb posterioritat al 1986. L'avaluació de l'estat de conservació del parament de ponent en la seva façana externa va ser qualificada de força bona.</p>
			<p>El 2011 es va realitzar una intervenció arqueològica vinculada amb el programa de televisió Sota Terra. Aquesta intervenció va consistir en l'obertura de dos sondejos a la Plaça de la Font del Lleó i un tercer a l'espai entre la muralla i el museu Thermalia (pati del Balneari Can Rius). La cala 1 de la plaça documentà restes d'antigues canalitzacions d'època moderna i contemporània així com restes de paviments associats al Balneari Rius (S. XIX-XX), restes d'una antiga casa documentada ja al segle XVIII. També es va documentar una canalització de difícil adscripció cronològica, situada grosso modo entre el període romà i modern. A la cala 2 documentà les restes de l'antiga escala d'accés a la piscina del conjunt termal romà, restes que s'havien localitzat durant la intervenció de l'any 1986 realitzada per C. Miró. La cala realtizada al pati del Balneari Rius no ha aportat cap dada referent a restes arqueològiques.</p>
			<p>L'any 2013 es va dur a terme una intervenció per a la restauració de les termes. Es van eliminar els materials nocius per a la conservació de la pedra al parament amb volta romana tractat, brutícia, guano I morters amb ciments. Es va realitzar una neteja superficial, obturació de forats I consolidació de juntes amb morter de calç al parament amb finestra del edifici. La reintegració de grans pèrdues de volum I forats adormidors de coloms als paraments fins ara utilitzats pels coloms. La millora de la lectura del parament amb volta romana amb els tractaments de neteja I consolidació general.</p>
			<h2>Intervencions</h2>
			<ul class="dates">
				<li><strong>1986</strong> Excavacions: urgència</li>
				<li><strong>1987</strong> Excavacions: urgència</li>
				<li><strong>1988</strong> Excavacions: urgència</li>
				<li><strong>1994</strong> Excavacions: urgència, Excavació</li>
				<li><strong>1995</strong> Excavacions: urgència, Excavació</li>
				<li><strong>1995</strong> Excavació</li>
				<li><strong>1995</strong> Excavació</li>
				<li><strong>1997</strong> Excavacions: urgència, Control</li>
				<li><strong>1997</strong> Excavacions: urgència, Control</li>
				<li><strong>1998</strong> Excavacions: urgència, Control</li>
				<li><strong>1998</strong> Excavacions: urgència, Control</li>
				<li><strong>1999</strong> Control, Excavacions: urgència</li>
				<li><strong>2003</strong> Excavació, Intervenció preventiva</li>
				<li><strong>2003</strong> Intervenció preventiva, Excavació, Altres</li>
				<li><strong>2011</strong> Mostreig, Control</li>
				<li><strong>2011</strong> Eliminació, Intervenció preventiva</li>
				<li><strong>2011</strong> Excavació, Intervenció preventiva</li>
				<li><strong>2013</strong> Consolidació, Intervenció preventiva</li>
			</ul>
		</article>
		<div class="altres">
			<h2>Més en aquesta secció</h2>
			<ul>
				<li><a href="2-termes-romanes.html">Les termes romanes</a></li>
				<li><a href="2-historia.html">Història</a></li>
				<li><a href="2-visita.html">Visites</a></li>
			</ul>
		</div>
	</main>
	<include src="_peu.html"></include>
</body>
</html>