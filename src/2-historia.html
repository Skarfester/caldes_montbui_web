<!DOCTYPE html>
<html lang="ca">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>Història - Termes romanes · Caldes de Montbui</title>
	<meta name="description" content="Història de les termes romanes">
    <link rel="stylesheet" type="text/css" href="css/estils.css">
</head>
<body>
	<include src="_cap.html" locals='{
        "text": "Termes romanes / Història",
		"classe": "molles"
    }'></include>
	<main>
		<article>
			<h1>Història</h1>
			<p>La vila de Caldes fou en època romana una estació balneària, fundada sobre les deus d'aigua calenta que hi brollen, i entorn de la qual es desenvolupà un nucli urbà d'una importància considerable a l'Alt Imperi, com demostren les inscripcions recuperades. Durant el segle XIV es construí l'Hospital de Pobres i els Banys Comuns. La reutilització de l'espai com a banys nous, emprant en part els murs romans, es perllongà fins la segona meitat del segle XVI. Després d'uns anys d'abandó, el consistori decidí construir l'any 1601, aprofitant la piscina com a fonaments, un edifici que albergaria la seu de l'Ajuntament, presó i magatzem. A causa d'un incendi s'abandonà i en 1840 es bastí un nou edifici, en què la planta baixa l'ocupà l'ajuntament.</p>
			<p>L'any 1955 el consistori adquireix el solar i l'any següent s'inicien els treballs que durà a terme el Servei de Catalogació de Monuments de la Diputació de Barcelona (actual Servei de Patrimoni Arquitectònic Local). L'any 1986 es van dur a terme treballs arqueològics dins l'espai tancat de l'edifici i a la Plaça de la Font de Lleó, posant de manifest la presència de restes d'estructures del conjunt termal de Caldes: piscines, restes de murs i compartimentacions, a part d'un reduït conjunt de materials ceràmics.</p>
			<p>L'any 2003 es dugué a terme una nova intervenció arqueològica promoguda per l'Ajuntament de Caldes amb l'objectiu de consolidar, restaurar i rehabilitar les restes arquitectòniques de les Termes, ja que es trobaven en un mal estat de conservació tant de les estructures romanes com dels elements afegits posteriorment en el decurs de les restauracions dels anys cinquanta del segle XX.  La intervenció arqueològica estigué centrada en la zona enjardinada  a migdia del recinte del conjunt, i en els dos passadissos perimetrals de la natatio. Aquesta intervenció constatà la presència de restes arqueològiques, amb una cronologia entre el segle II aC i el segle I dC i restes d'època moderna des del segle XVII al XIX.</p>
		</article>
	</main>
	<include src="_peu.html"></include>
</body>
</html>