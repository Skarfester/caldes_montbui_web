<!DOCTYPE html><html lang="ca"><head><meta charset="utf-8"><meta name="viewport" content="width=device-width, initial-scale=1.0"><title>Descripció - Termes romanes · Caldes de Montbui</title><meta name="description" content="Descripció de les termes romanes"><link rel="stylesheet" type="text/css" href="index.844d3c52.css"></head><body> <header> <div class="foli"><p>Caldes de Montbui: patrimoni termal</p></div> <nav> <ul> <li><a href="presentacio.html">Presentació</a></li> <li><a href="municipi.html">Municipi</a></li> <li><a href="termes.html">Termes romanes</a></li> <li><a href="balnearis.html">Balnearis</a></li> <li><a href="safareigs.html">Safareigs</a></li> <li><a href="credits.html">Crèdits</a></li> </ul> </nav> <div class="molles">Termes romanes / Descripció</div> </header> <main> <article> <h1>Descripció</h1> <picture> <source srcset="termes_romanes.a8159ef6.avif" type="image/avif"> <img src="termes_romanes.7e63691b.jpg" alt="Interior de les termes romanes" width="800" height="533"> </picture> <p>De l'antiga estació balneària de Caldes n'han restat les termes romanes, situades al bell mig de la població actual. Les restes conservades, una piscina i la galeria que l'envolta, són només part d'un conjunt termal que devia ser molt més ampli i que devia tenir una important finalitat medicinal, com ho palesen les inscripcions votives trobades, algunes d'elles de personatges importants de l'antiga Tàrraco.</p> <p>La piscina, que es trobava al soterrani del balneari de Can Rius, aterrat els anys 1955-56, fou restaurada per la Diputació de Barcelona. La intervenció consistí a refer la volta que cobreix la piscina (només se'n conservava l'arrencada de l'original) i les arcades que conformen la galeria sud. Així mateix, es va dissenyar el conjunt d'arcades adjacents a la plaça, a fi de donar-li un caire monumental.</p> <p>La piscina és feta amb "opus signinum", és a dir, amb obra de picadís de pedra i terrissa barrejat amb calç. Les mesures són 13'5 x 6'9 m. El fons, al qual s'accedeix per cinc graons arrebossats amb una capa d'argamassa, és recobert amb lloses de terrissa.</p> <p>De l'ala nord de la galeria es conserva la paret de tancament, així com les quatre arcades que s'obren a la piscina, fetes amb carreus de pedra sorrenca roja, molt deteriorada. La galeria est conserva les dues arcades adjacents a la piscina, així com l'arrencada del mur de tanca, en el qual s'obren dues fornícules amb un banc seguit, que podrien haver servit de vestidor o bé per prendre banys de vapor, en el supòsit que la piscina correspongués efectivament al "caldarium". La galeria sud fou totalment refeta en la restauració esmentada, i la de ponent no es conserva.</p> </article> <div class="altres"> <h2>Més en aquesta secció</h2> <ul> <li><a href="2-historia.html">Història</a></li> <li><a href="2-arqueologia.html">Arqueologia</a></li> <li><a href="2-visita.html">Visites</a></li> </ul> </div> </main> <footer> <div class="legal"> <p>2024 <a href="https://creativecommons.org/licenses/by-sa/4.0/deed.ca" title="Creative Commons Atribución - CompartirIgual">CC BY-SA</a> David F. Fernández</p> <p>Eines HTML i CSS I</p> </div> <ul> <li><a href="index.html">Portada</a></li> <li><a href="presentacio.html">Presentació</a></li> <li><a href="municipi.html">Municipi</a></li> <li><a href="termes.html">Termes romanes</a></li> <li><a href="balnearis.html">Balnearis</a></li> <li><a href="safareigs.html">Safareigs</a></li> <li><a href="credits.html">Crèdits</a></li> </ul> </footer> </body></html>